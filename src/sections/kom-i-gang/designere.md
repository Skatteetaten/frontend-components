Hvis vi skal få til en enhetlig brukeropplevelse på tvers, må alle løsninger i Skatteetaten bruke Designsystemet. Som designer må du blant annet hjelpe utviklerne i ditt prosjekt å følge prinsippene her.

### Sketch

Vi har laget Sketch-varianter av komponentenene, slik at skissene dine kan harmonere med de tekniske komponentene. [Last ned nyeste Sketch-komponenter](./assets/sketch/Designsystem.sketch)

### Hvordan bruke designsystemet?

Håpet er Designsystemet kan frigjøre tiden din. Du bør bruke mindre tid på piksler, fargekoder og avstander, og heller støtte deg til at du får dette gratis fra komponentene.

1. Vi anbefaler at du setter deg inn i de overordnede prinsippene, for å få en klar forståelse av hvordan vi bygger opp løsningene våre.
2. Deretter bør du se gjennom komponentene og bli vant til begrepsbruken. Det er enklere for utviklere dersom du bruker navnene på komponentene når du snakker med dem.
3. Designsystemet er aldri ferdig og er avhengig av å bli brukt og testet i reelle situasjoner. Mangler noe, så forbedrer vi eller legger til.
